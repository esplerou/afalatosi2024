Τίτλος έργου: Ηλιακή Αφαλάτωση

Το όνομα της ομάδας είναι "Οι φίλοι του γλυκού νερού της Λέρου" και συμμετέχουν οι μαθητές του Εσπερινού Γυμνασίου & Λ.Τ. Λέρου.

Αναλυτική περιγραφή του έργου: 
Το κύριο μέρος της κατασκευής θα αποτελείται από υλικά φιλικά προς το περιβάλλον καθώς και από ανακυκλώσιμα υλικά. 
Το κύριο μέρος θα είναι μία ξύλινη στεγανή κατασκευή που στο πάτο της θα έχει ένα μεταλλικό ταψί που θα γεμίζει με θαλασσινό νερό μέσω μίας αντλίας και στο πάνω μέρος της δεξαμενής θα τοποθετηθεί κεκλιμένη επιφάνεια από πλεξιγκλάς (υπάρχει φωτογραφία στο φάκελο images).
Το πλεξιγκλάς θα συλλέγει την ηλιακή ακτινοβολία και θα τη μεταφέρει στο νερό το οποίο θα εξατμίζεται. Όταν οι υδρατμοί θα έρχονται σε επαφή με το πλεξιγκλάς θα υγροποιούνται λόγω της διαφοράς θερμοκρασίας και μέσω μίας απορροής το νερό θα εξέρχεται από την κατασκευή και θα συλλέγεται σε ένα πλαστικό μπουκάλι.
Οι αισθητήρες υγρασίας και θερμοκρασίας θα μετράνε θερμοκρασία και υγρασία εντός της κατασκευής και εκτός ενώ ο αισθητήρας φορτίου θα μετράει το βάρος του παραγόμενου νερού.
Η LCD οθόνη θα εμφανίζει τις μετρήσεις των αισθητήρων ενώ θα είναι δυνατή η πρόσβαση στα στοιχεία αυτά μέσω Wifi.

Λίστα εξοπλισμού:
* ESP32 Development Board - ESP32-S3-DEVKITC-1-N8R8-ESP32-S3-DevKitC-1-N8R8
* Mini Water Pump Submersible 3-5V DC - Horizontal
* Silicone Tube Transparent 7x10mm - per meter
* Αισθητήρας Υγρασίας & Θερμοκρασίας DHT11 (3 τεμάχια)
* Αισθητήρας Φορτίου - 1kg
* Ενισχυτής Αισθητήρα Φορτίου
* LCD Keypad Shield for Arduino
* Αισθητήρας στάθμης νερού
* Breadboard 830 Tie Point (Classic)
* Dual Motor Driver Module L298N

Ενδεικτικό κόστος: 70 € (χωρίς να υπολογιστεί το κόστος της ξύλινης κατασκευής και χωρίς να υπολογιστεί το κόστος του πλεξιγκλάς).

Εκπαιδευτικοί στόχοι:
* Να γνωρίσουν οι μαθητές πώς λειτουργεί η αφαλάτωση.
* Να έρθουν αντιμέτωποι με προβλήματα της ζωής στη Γεωμετρία και Πληροφορική.
* Να ευαισθητοποιηθούν για το θέμα της προστασίας και της οικονομίας του γλυκού νερού.
* Να αξιοποιήσουν ένα Arduino σε μία αυθεντική κατάσταση.
* Να λύσουν πραγματικά προβλήματα που παρουσιάζονται κατά τη διαδικασία μίας STEM κατασκευής.
* Να βελτιωθεί η εκπαίδευση της επιστήμης και να γίνει συνειδητοποίηση της σημασίας της επιστήμης στην καθημερινή ζωή.
* Να ευαισθητοποιηθούν πάνω σε τεχνολογίες φιλικές προς το περιβάλλον.
* Να προωθηθεί η δημιουργία κοινοτήτων καινοτομίας.

Συνοδευτικό υλικό
* <a href="images.htm">Φωτογραφικό υλικό</a><br>
* <a href="code/code.gs">Apps script για την επικοινωνία ESP32 και GoogelSheet</a><br>
* <a href="code/afalatosi.ino">Κώδικας για τον ESP32</a><br>
* <a href="docs/Συνδεσμολογία.pdf">Συνδεσμολογία πάνω στον ESP32</a><br>
* <a href="https://wokwi.com/projects/395668626361325569">Κύκλωμα πάνω στον προσομοιωτη wokwi</a><br>
* <a href="https://docs.google.com/spreadsheets/d/1hxabuczRZIIJzgDkfBVMJcOoLHTuhKuI-8rgog015v0/edit?usp=sharing">Google Sheet με τις μετρήσεις</a>
* <a href="https://video.sch.gr/asset/detail/u2mulKFTWOlVmXGYldE1hVhN/YfjnHfaRMrLPjKchlhdljH1q">Βίντεο παρουσίασης</a>

Μελλοντικές βελτιώσεις
* Ο σωλήνας από PVC για την απορροή γλυκού νερού λύγισε λόγω υψηλών θερμοκρασιών. Θα ήταν καλύτερα να χρησιμοποιηθεί χαλκοσωλήνας που θα κοβόταν με τον ίδιο τρόπο.
* Θα μπορούσε να λειτουργήσει και με ένα φωτοβολταϊκό  πάνελ  των 10 W αντί για PowerBank. Ρεύμα χρειάζεται μόνο όταν εξατμιστεί το νερό και χρειαστεί αναπλήρωση και για να γίνει αποστολή δεδομένων.


Συντονιστές του έργου: 
* Βασίλειος Νταλούκας, Εκπαιδευτικός ΠΕ86 Πληροφορικής
* Γεώργιος Τσεγγελίδης, Εκπαιδευτικός ΠΕ85 Χημικός Μηχανικός
